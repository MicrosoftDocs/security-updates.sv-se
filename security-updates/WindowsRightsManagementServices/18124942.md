---
TOCTitle: XrML
Title: XrML
ms:assetid: 'eac518b8-c040-4618-94a1-4353500c355c'
ms:contentKeyID: 18124942
ms:mtpsurl: 'https://technet.microsoft.com/sv-se/library/Cc747717(v=WS.10)'
---

XrML
====

I RMS-tekniken används en XML-vokabulär till att uttrycka digitala rättigheter: XrML (eXtensible rights Markup Language) version 1.2.1.

Microsoft ser fördelarna med branschstandarder och väldokumenterade tekniska specifikationer, t.ex. HTTP, TCP/IP och XML, som har testats och granskats av en standardiseringsorganisation. Branschstandarder måste bygga på teknisk kompetens. Av den anledningen granskar standardorganisationer, som t.ex. W3C (World Wide Web Consortium) och MPEG (Moving Picture Experts Group), föreslagna standarder för att säkerställa att deras utvecklare har följt rätt riktlinjer. Dessutom testar standardorganisationerna föreslagna standarder i ett antal oberoende och sammansatta testsituationer.

Användningen av ett standardiserat språk för att uttrycka rättigheter kommer att ge väsentliga samordningsfördelar som för närvarande är latenta. Standarden XrML (som har erkänts av MPEG) ger många samordningsfördelar. XrML medför digitala egenskaper med en lättanvänd, universell metod för att uttrycka rättigheter som kopplas till användning och skydd av digital information, bl.a. webbtjänster. Utvecklare kan med hjälp av XrML på ett enkelt sätt integrera nya och befintliga system för att hantera rättigheter. XrML är för närvarande det enda språk för att uttrycka rättigheter som används för att implementera lösningar för rättighetshantering. Microsoft har använt XrML från första början och välkomnar de väsentliga samordningsfördelar XrML-standarden kommer att medföra för hantering av rättigheter.

Så här fungerar XrML
--------------------

XrML specificerar ett språk för att uttrycka rättigheter som betrodda system i en betrodd miljö kan använda för att uttrycka principer för hantering av digital information. Du kan tillämpa XrML-licenser på betrodd information i alla format, t.ex. e-post, effektiviseringsverktyg, innehållet i databaser, informationshämtning vid e-handel, verksamhetsprogram och system för att hantera kundrelationer, för att nämna några. Du kan sedan göra XrML-licenserna giltiga i vilket betrott rättighetshanteringssystem som helst som använder XrML-standarden.

Rättigheterna uttrycks i en publiceringslicens i XrML som bifogas med filen. Publiceringslicensen är ett uttryck för hur ägaren av informationen vill att den ska användas, skyddas och distribueras. Publiceringslicensen och användarens identitet skickas till systemet för hantering av rättigheter som i sin tur skapar en licens.

Dessa licenser kan tolkas och hanteras av olika samordnade system för rättighetshantering eftersom de alla använder XrML-standarden. Onlinehantering av information med hjälp av licenser gör det lätt för en användare att komma åt informationen oberoende av var denne befinner sig. När licensen har hämtats fungerar rättighetshanteringen både när användaren är online och offline eftersom rättigheterna följer med filen oberoende av var den tar vägen.

XrML stödjer en mängd olika rättigheter. Dessutom går det att definiera ytterligare rättigheter för särskilda behov med hjälp av program. Genom att definiera ytterligare rättigheter kan företag bygga modeller för verksamhet, användning och arbetsflöden som svarar mot särskilda behov.

Mer information om XrML 2000 finns på [XrML-webbplatsen](http://go.microsoft.com/fwlink/?linkid=6347) (http://go.microsoft.com/fwlink/?LinkId=6347).
