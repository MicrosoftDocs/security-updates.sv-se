---
TOCTitle: 'RMS-funktioner'
Title: 'RMS-funktioner'
ms:assetid: '4a147e77-8df0-4b12-a3a0-8eb31f5b22dc'
ms:contentKeyID: 18124766
ms:mtpsurl: 'https://technet.microsoft.com/sv-se/library/Cc720265(v=WS.10)'
---

RMS-funktioner
==============

RMS är en enhetlig lösning som du använder till att skydda innehåll. RMS innehåller också verktyg som du använder till att installera och konfigurera servrar, klienter och användarkonton för betrodda enheter i ett RM-system. Den här installationen innehåller följande funktioner:

-   **Serverregistrering**. En rotcertifikatserver installeras i varje skog som ingår i RMS-systemet i organisationen genom att varje rotcertifikatserver registreras i Microsofts registreringstjänst. Registreringsprocessen kan ske automatiskt om servern är ansluten till Internet. Om servern inte är ansluten till Internet utför du en offlineregistreringsprocedur och registrerar servern manuellt genom att skicka en registreringsbegäran till Microsoft från en annan dator med Internetanslutning. När servern är registrerad blir den tilldelad ett serverlicensieringscertifikat som anger var i organisationens RMS-förtroendehierarki den befinner sig. Sedan installeras återstående servrar som ska ingå i systemet i organisationen. Antingen kopplas de till rotcertifikatserverklustret i den skogen eller så kan en eller flera licensieringsservrar underregistreras på rotcertifikatservern. Under serverregistreringsprocessen etableras certifikat som gör att licenser som är betrodda i RMS kan utfärdas på servern. Mer information finns i ”RMS-registrering” i ”Tekniska referenser för RMS”.
-   **Installation av klientprogramvara**. RMS-klientprogramvaran måste installeras på alla klientdatorer som ska användas till att skapa eller använda RMS-skyddad information i en organisation. När programvaran är installerad måste datorn aktiveras. Datorn är aktiverad när ett maskincertifikat har skapats för den inloggade användaren. Maskincertifikatet innehåller datorns offentliga nyckel. Aktiveringsprocessen sker internt i datorn och kan bevakas av användaren.
-   **Användarcertifiering**. Organisationer måste identifiera de användare som är betrodda enheter i RMS-installationen. För att det ska fungera utfärdas rättighetskontocertifikat i RMS som knyter användarkonton till ett nyckelpar som är specifikt kopplat till användarens dator. Med de här certifikaten kan användare publicera och använda RMS-skyddat innehåll. Varje certifikat innehåller en offentlig nyckel som används för åtkomst till information som är avsedd för den aktuella användaren. Mer information finns i ”RMS-kontocertifiering” i ”Tekniska referenser för RMS”.
-   **Klientregistrering**. Om en klientdator ska användas till att publicera RMS-skyddat innehåll utanför företagsnätverket krävs klientregistrering. Klientdatorer som registreras i RMS förses med ett klientlicensieringscertifikat som gör det möjligt för användaren att publicera RMS-skyddat innehåll när datorerna inte är anslutna till företagets nätverk. Mer information finns i ”RMS-klientregistrering” i ”Tekniska referenser för RMS”.
-   **Definition av standardrättigheter och villkor**. I RMS används ett XML-språk, XrML (eXtensible rights Markup Language) version 1.2.1, till att uttrycka åtkomsträttigheter och villkor. Mer information finns i ”XrML” i ”Tekniska referenser för RMS”.
-   **Publiceringslicenser som definierar åtkomsträttigheter och villkor**. Författare använder enkla verktyg i RMS-aktiverade program för att tilldela innehållsspecifika åtkomsträttigheter och villkor som följer organisationens principer. Dessa åtkomsträttigheter och villkor definieras i publiceringslicenser som anger vilka användare med behörighet som kan använda innehållet och hur det kan användas och distribueras. Mer information finns i ”Publiceringslicenser” i ”Tekniska referenser för RMS”.
-   **Användarlicenser som framtvingar åtkomsträttigheter och villkor**. Användare som tar emot RMS-skyddat material måste begära och ta emot en användarlicens för RMS för att kunna visa innehållet. En användarlicens beviljas enskilda användare och styr vilka åtkomsträttigheter och villkor som gäller när personen använder innehållet. Ett RMS-aktiverat program kan använda funktionerna i RMS-tekniken till att läsa, tolka och framtvinga åtkomsträttigheter och villkor. Mer information finns i ”Användarlicenser” i ”Tekniska referenser för RMS”.
-   **Kryptering och nycklar**. RMS-skyddat innehåll är alltid krypterat. RMS-aktiverade program använder symmetriska nycklar vid kryptering av innehåll. Alla RMS SP1-servrar, klientdatorer och användarkonton har ett nyckelpar som består av två 1024-bitars RSA-nycklar. I RMS används nyckelparen till kryptering av innehållsnyckeln i både publicerings- och användarlicenser och till signering av RMS-certifikat och RMS-licenser. Det här garanterar att åtkomst endast beviljas till korrekt auktoriserade användare och datorer. Mer specifikt krypteras innehållsnyckeln med serverns offentliga nyckel i publiceringslicensen. När användaren försöker använda skyddat innehåll krypteras innehållsnyckeln med den offentliga nyckeln för användarens rättighetskontocertifikat i användarlicensen, så att rättigheterna som tilldelats den specifika användaren kan specificeras och framtvingas. Mer information finns i ”RMS-kryptering och nycklar” i ”Tekniska referenser för RMS”.
-   **Principmallar för rättigheter**. Administratörer kan skapa och distribuera officiella principmallar för rättigheter som definierar åtkomsträttigheter och villkor för en fördefinierad uppsättning med användare. Dessa mallar gör det möjligt för organisationer att upprätta dokumentklassificeringshierarkier för innehåll på ett kontrollerat sätt. En organisation kan t.ex. skapa principmallar för rättigheter som används till att tilldela de anställda olika åtkomsträttigheter och villkor beroende på om innehållet är konfidentiellt, hemligt eller privat. De mallarna kan användas i RMS-aktiverade program så att användarna på ett enkelt och konsekvent sätt kan tilldela innehåll användarprinciper. Mer information finns i ”Principmallar för rättigheter” i ”Tekniska referenser för RMS”.
-   **Listor över återkallade certifikat**. Administratörer kan skapa och distribuera listor över återkallade certifikat som identifierar komprometterade enheter som inte är giltiga och som tas bort från RMS-systemet. En organisations lista över återkallade certifikat kan göra certifikat för specifika datorer och användarkonton ogiltiga. Till exempel kan RMS-kontocertifikatet för en tidigare anställd läggas till i listan över återkallade certifikat, så att det inte längre kan användas till att hämta nya publicerings- och användarlicenser. Mer information finns i ”Återkalla RMS” i ”Tekniska referenser för RMS”.
-   **Exkluderingsprinciper**. Administratörer kan implementera exkluderingsprinciper på servern, så att licensbegäran kan nekas om de baseras på användar-ID (Windows-inloggningsinformation eller Microsoft® .NET Passport-ID), RMS-kontocertifikat eller lockbox-version. Med exkluderingsprinciper nekas nya licensbegäran från komprometterade enheter, men till skillnad från med återkallning gör inte exkluderingsprinciper enheterna ogiltiga. Administratörer kan också exkludera potentiellt skadliga och komprometterade program så att RMS-skyddat innehåll inte kan dekrypteras med dem. Mer information finns i ”RMS-exkludering” i ”Tekniska referenser för RMS”.
-   **Loggning**. Administratörer kan spåra och granska användandet av RMS-skyddat innehåll i en organisation. RMS installerar loggningsfunktioner så att organisationen får en logg över RMS-aktiviteter, däribland över vilka publicerings- och licensieringslicenser som har utfärdats och nekats. Mer information finns i ”Hantera loggning” i ”Använda en RMS-server”.
-   **Utbyggbar och anpassningsbar lösning**. Du kan utöka RMS med ytterligare funktioner genom att använda SDK för Windows RMS.
