---
TOCTitle: Arbeta med flerspråkiga mallar
Title: Arbeta med flerspråkiga mallar
ms:assetid: '349eb457-9c0f-423d-97ff-2e40b714a4eb'
ms:contentKeyID: 18124698
ms:mtpsurl: 'https://technet.microsoft.com/sv-se/library/Cc720241(v=WS.10)'
---

Arbeta med flerspråkiga mallar
==============================

När du skapar en principmall för rättigheter väljer du vilket språk som ska användas i mallen. Som standard används samma språk som i serverns operativsystem.

Om du har RMS-aktiverade klienter där ett annat språk används i operativsystemet väljer du det språket när du skapar principmallen för rättigheter, så används klientens önskade språkalternativ i mallen.

Om du redan har skapat en principmall för rättigheter på ett språk kan du använda den som grund för en mall på ett annat språk genom att välja det språkalternativet och sedan spara mallen. När du har sparat mallen läggs språkidentifieraren för det språk du valt till i mallfilen. Du bör använda språkets namn i mallnamnet så att du enkelt kan se vilka mallar som har vilka språkidentifierare.

Om du ska kunna välja ett visst språk måste det vara installerat på servern. Du kan kontrollera att du har alla språkalternativ tillgängliga på servern genom att öppna objektet **Nationella inställningar och språkinställningar** på **Kontrollpanelen**. Klicka på fliken **Språk** och kontrollera att båda kryssrutorna för **Stöd för ytterligare språk** är markerade.
