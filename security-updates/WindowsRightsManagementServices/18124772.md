---
TOCTitle: 'Tips om säkerhetsmetoder vid RMS-användning'
Title: 'Tips om säkerhetsmetoder vid RMS-användning'
ms:assetid: '762037ce-9bee-4d89-bb14-7dd1c004dca3'
ms:contentKeyID: 18124772
ms:mtpsurl: 'https://technet.microsoft.com/sv-se/library/Cc747564(v=WS.10)'
---

Tips om säkerhetsmetoder vid RMS-användning
===========================================

Här följer några tips på hur du hanterar säkerhet i RMS (Rights Management Services) på ett effektivt sätt. Information om säkerhetsmetoder finns på Microsofts webbplats ([http://go.microsoft.com/fwlink/?LinkId=49428](http://go.microsoft.com/fwlink/?linkid=49428)).

-   **Använd autentisering för SSL-certifikat för RMS-webbtjänsterna**. Begäranden från RMS-klienten till RMS-klustret krypteras inte som standard. Genom att installera ett SSL-certifikat (Secure Sockets Layer) och begära SSL-autentisering för de virtuella RMS-katalogerna på alla RMS-servrar i klustret, krypteras certifikat- och licensieringsbegäranden när de skickas över the nätverket. Om du vill ha ytterligare säkerhet kan du aktivera Smartcard-autentisering för RMS-webbtjänsterna.
-   **Använd en maskinvarubaserad CSP för att skydda den privata RMS-nyckeln**. När du installerar RMS är standardnyckelskyddet för kluster av privata RMS-nycklar en programvarubaserad CSP (Cryptographic Service Provider) som krypterar RM-klustrens nyckel och lagrar den i RMS-konfigurationsdatabasen. Om du vill ha ytterligare säkerhet kan du använda en maskinvarubaserad CSP eller en HSM (Hardware Security Module). Den här nyckelskyddsmetoden lagrar nyckeln på ett Smartcard som är anslutet till RMS-servrarna. Fördelen med en maskinvarubaserad CSP är att den privata RMS-nyckeln inte lagras på datorn. Fråga maskinvaruleverantören om de tillhandahåller någon maskinvarubaserad CSP som har testats för användning med RMS.
-   **Skydda gruppen RM-ansvariga för RMS**. Gruppen RM-ansvariga för RMS har full kontroll över allt rättighetsskyddat innehåll och bör endast aktiveras och tillämpas vid behov. På grund av detta ska en begränsad Active Directory®-grupp användas för att kontrollera medlemskapen i gruppen RM-ansvariga för RMS.
-   **Använd ett domänkonto för RMS-tjänstkonto med standardrättigheter**. Ett domänkonto i säkerhetsgruppen Active Directory-domänanvändare bör användas för RMS-tjänstkontot. Detta konto får inte beviljas några ytterligare rättigheter.
-   **Skydda e-postadressens Active Directory-attribut**. RMS-aktiverade Microsoft® Office-program använder de e-post- och proxyadressattribut som lagrats i Active Directory som RMS-användarens unika identitet för att verifiera och licensiera rättighetsskyddat innehåll. Det är mycket viktigt att behörigheterna till dessa attribut i Active Directory begränsas till betrodda administratörer. Dessutom bör det finnas en informationssäkerhetsprincip inom organisationen, som gör att det inte går att återanvända en e-postadress för en annan användare.
    | ![](images/Cc747564.note(WS.10).gif)Obs!                                                                                                                                                                                                                                                                                                                                                                                     |
    |-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | Ett annat sätt att undvika det här problemet är att tilldela grupper, inte enskilda användare, rättigheter i principmallarna för rättigheter. Om gruppmedlemskapet bestäms vid licensbegäran anger rättighetsprincipen alltid den aktuella grupptillhörigheten. Du kan även undvika problemet med återanvända e-postadresser genom att använda RMS-aktiverade program som publicerar till säkerhetsidentifierare (SID) i stället för till e-postadresser. |

-   **Förbättra åtkomstkontrollistorna på RMS pipelines.** Åtkomstkontrollistorna (ACL) på pipelines i RMS IIS virtuella katalog begränsas som standard. Men om du vill ha mer kontroll över vem som kan använda RMS, kan du begränsa RMS-certifikaten och publicera pipelines till specifika Active Directory-säkerhetsgrupper, i stället för att använda standardsäkerhetsgruppen för domänanvändare.
-   **Stäng av anonym autentisering på RMS licensieringspipeline.** Om RMS-topologin inte kräver externa användare, som de som loggar in med Windows Live™-ID, bör anonym autentisering avaktiveras för RMS-licensieringen.
-   **Minimera antalet tjänster på alla RMS-servrar.** Som med alla ingående skyddsstrategier för att säkra servrar, ska alla onödiga tjänster avaktiveras på alla de individuella RMS-servrarna i varje RMS-kluster. I en RMS-miljö ska RMS och de komponenter som krävs vara de enda tjänsterna som körs på RMS-klusterservrarna.
-   **Använd en brandvägg med programskikt när RMS används i ett extranät.** När RMS används i ett extranätscenario ska en brandvägg med programskikt användas. En brandvägg med programskikt, t.ex. Microsofts ISA-server (Internet Security and Acceleration), kontrollerar licensierings- och certifieringsbegäranden som skickas till RMS-servern genom att avbryta SSL-anslutningen vid brandväggen, kontrollera trafiken och sedan återupprätta en separat anslutning internt.
-   **Stäng av autentiseringsläget för SQL Server på RMS-konfigurationsdatabasen**. När meddelanden skickas med Message Queuing från RMS-klusterservrarna till loggningsdatabasen skickas RMS-tjänstkontots referenser till databasen. I autentiseringsläget för SQL Server skickas referenser i anslutningssträngen i klartext. Eftersom RMS inte använder autentiseringsläget för SQL ska det avaktiveras och SQL Server ska konfigureras till att bara tillåta Windows-autentiseringsbegäranden.
-   **Kryptera kommunikation mellan RMS-kluster och databaser.**Skydda RMS-databaser genom att konfigurera antingen SSL (Secure Sockets Layer) eller IPSec (Internet Protocol Security) och genom att använda krypterade kanaler, vilket förhindrar att användare med skadligt uppsåt spelar in eller ändrar loggade data. Mer information om hur du använder SSL för att upprätta säker kommunikation med SQL Server finns på [http://go.microsoft.com/fwlink/?LinkID=99948](http://go.microsoft.com/fwlink/?linkid=99948.). Mer information om hur du använder IPSec för att uppnå säker kommunikation mellan två servrar finns på [http://go.microsoft.com/fwlink/?LinkID=99950](http://go.microsoft.com/fwlink/?linkid=99950).
-   **Skydda nätverkskommunikation med LDAP-signering**. Kommunikation mellan RMS och den globala Active Directory-katalogen bör signeras. Genom att signera LDAP-trafik garanteras att datapaketen kommer från en känd källa och att de inte har manipulerats. I Windows Server® 2003 aktiveras LDAP-signering och kryptering som standard. LDAP-signering kan även användas i Windows 2000 Server med Service Pack 3 (SP3).
-   **Övervaka storleken på meddelandekön för loggning**. Övervaka regelbundet storleken på meddelandekön för utgående loggning med hjälp av Systemövervakaren. Kontrollera att lyssnartjänsten för loggning fungerar korrekt om köns storlek ökar markant. Om en användare med skadligt uppsåt lyckas stoppa lyssnartjänsten för loggning växer meddelandekön för utgående loggning tills den fyller RMS-serverns diskutrymme. Om det inträffar nekar servern alla begäran. Mer information om loggningslyssnartjänsten finns i avsnittet ”RMS-loggningslyssnartjänsten” i Tekniska referenser för RMS” i den här dokumentationssamlingen.
-   **Aktivera granskning av databasservern**. Att aktivera granskning av aktiviteterna på databasservern ger ytterligare säkerhet för RMS-installationen, eftersom alla aktiviteter och ändringar av databaserna då loggas.
-   **Övervaka nätverkstrafiken till RMS-servrarna**. RMS bör övervakas och hanteras i organisationen på samma sätt som andra webbaserade tjänster. RMS-servrar kan utsättas för DoS-attacker (Denial-Of-Service) och bör hanteras därefter.
