---
TOCTitle: Skapa och ändra principmallar för rättigheter
Title: Skapa och ändra principmallar för rättigheter
ms:assetid: '6014176f-ef71-4d29-b3e3-da129c18563d'
ms:contentKeyID: 18124739
ms:mtpsurl: 'https://technet.microsoft.com/sv-se/library/Cc720281(v=WS.10)'
---

Skapa och ändra principmallar för rättigheter
=============================================

När du lägger till eller redigerar en principmall för rättigheter kan du definiera följande element:

-   **Namn och beskrivning av principmallen för rättigheter**. Om du vill kan du ange en e-postadress som användarna kan använda sig av för att begära ytterligare rättigheter utöver de rättigheter som beviljas av mallen.
-   **Användare och grupper som tillåts hämta användarlicenser för innehåll som har publicerats med den aktuella principmallen för rättigheter.**Om du vill ange att alla användare ska kunna hämta användarlicenser för det skyddade innehållet anger du gruppen **Alla**, som är en speciell grupp som identifieras av RMS. Skriv in ordet **Alla** i fältet **Lägg till användare och grupper** på sidan **Inställningar för principmallar för rättigheter** och klicka sedan på knappen **Lägg till** om du vill lägga till denna specialgrupp i mallen.
-   **Rättigheter som beviljas varje användare och grupp.**Vissa rättigheter väljs automatiskt på grund av att de är nödvändiga för andra specifika rättigheter. Om du t.ex. väljer rättigheten **Redigera** väljs även rättigheterna **Visa** och **Spara**. Information om hur de rättigheter som visas i listan motsvarar de rättigheter som definieras i XrML finns i ”[RMS-rättigheter och XrML](https://technet.microsoft.com/7eb5cdd1-cd48-4b2b-96b6-fc74f7b42e7f)”.
-   **Princip för förfallodatum för innehåll som publiceras med den aktuella principmallen för rättigheter.**Som standard går giltighetstiden för innehåll aldrig ut. Det innebär att användare kan hämta användarlicenser när som helst. Du kan välja någon av följande principer för förfallodatum:
    -   **Innehållet upphör aldrig att gälla**. Detta är standardalternativet. Med det här alternativet beviljas användaren åtkomst till innehållet så länge licensen finns på datorn.
    -   **Innehållet upphör den**. Du kan ange ett datum när innehållet upphör att gälla. Det innebär att en tilldelad användarlicens upphör att gälla det aktuella datumet och att användaren inte kan hämta någon användarlicens för innehåll efter det datumet.
    -   **Innehållet upphör** *n* **dagar efter publiceringsdatumet**. Du kan ange hur många dagar efter publiceringen som det inte längre går att erhålla licenser för innehållet.
    -   **Användarlicenser för innehåll måste förnyas efter:** *n* **dagar**. Du kan ange att användare måste förnya sina användarlicenser inom en viss period efter det att användarlicensen för innehållet erhölls. Du kan använda den här principen tillsammans med tidigare principer.
-   **Utökade principer**. Du kan välja en eller flera av följande principer:
    -   **Skaparen är beviljad fullständiga rättigheter utan förfallodatum**. Den här principen ger författaren rättigheter som aldrig upphör att gälla. Inställningen tillämpas även om du har angett att innehållet upphör att gälla vid en viss tidpunkt.
    -   **RMS-skyddat innehåll kan visas i betrodda webbläsare**. Den här principen styr om innehållet kan visas i betrodda webbläsare eller inte, under förutsättning att det också tillåts i det RMS-aktiverade program där innehållet skapades. Om du inte markerar den här kryssrutan måste skyddat innehåll visas i det program där det skapades.
    -   **Begär en ny användarlicens varje gång innehållet används**. Den här principen styr om användarna måste erhålla en ny användarlicens varje gång de försöker använda innehåll som har publicerats med den aktuella principmallen för rättigheter. När den här principen väljs måste användaren kunna ansluta till RMS-servern för att han eller hon ska komma åt innehållet.

    | ![](images/Cc720281.Caution(WS.10).gif)Varning!                                                                                                                                                                                                                                                                                                                                                                                                                                                                                         |
    |----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | Var försiktig när du aktiverar principen **Begär en ny användarlicens varje gång innehållet används**. Den medför att användarna måste vara anslutna till nätverket varje gång de använder innehåll som har publicerats med den aktuella principmallen för rättigheter. Om de inte är anslutna till nätverket kan de inte använda innehållet. Om inställningen inte aktiveras räcker det med att användarna erhåller en användarlicens första gången de använder innehållet. Användarna kan återanvända licensen när de inte är anslutna tills den upphör att gälla. |

-   **Använd programspecifika data**. Den här principen gör det möjligt att använda anpassade principer baserade på villkor som är specifika för det RMS-aktiverade programmet. Om du markerar den här kryssrutan skriver du in ett namn och ett värdepar som behövs i programmet och klickar sedan på **Lägg till** så att programmet läggs till i listan.
-   **Princip för återkallning för den aktuella principmallen för rättigheter**. Du kan ange att en lista över återkallade certifikat krävs genom att markera **Begär återkallelse**. Om du vill begära återkallning måste du skapa och underhålla en lista över återkallade certifikat. Mer information om återkallning finns i ”[Hantera återkallning](https://technet.microsoft.com/df732a7d-1fb0-4845-87ca-fab4bc5f98a0)” tidigare i det här avsnittet.
-   **Lista över återkallade certifikat för klientåtkomst**. Den här egenskapen tillhandahåller en URL-sökväg till listan över återkallade certifikat. Du kan göra listan tillgänglig genom att använda en webbtjänst som går att komma åt via en URL. När en klientdator försöker öppna rättighetsskyddat innehåll som kräver en lista över återkallade certifikat söker det RMS-aktiverade programmet först på den lokala datorn efter listan. Om ingen lista hittas eller om listans giltighetstid överskridits görs ett försök att ansluta till den URL-sökväg som angetts i mallegenskaperna. När RMS-klienten har anslutits till den återkallade URL-sökvägen kontrolleras att värdena OBJECT TYPE, ID TYPE och ID under ISSUER-elementet i listan över återkallade certifikat matchar dem som ingår i RMS-användarlicensen. Dessutom jämför RMS-klienten de offentliga och privata nycklar som användes till att signera listan över återkallade certifikat. Om något av dessa värden inte överensstämmer ignoreras listan över återkallade certifikat.
-   **Uppdateringsintervall för lista över återkallade certifikat**. Den här egenskapen anger i hur många dagar en lista över återkallade certifikat är giltig. Om den lista över återkallade certifikat som hämtades till klientdatorn är äldre än den tid som har angetts hämtas en ny lista.
-   **Fil med offentlig nyckel**. Den här egenskapen tillhandahåller både sökvägen till och filnamnet på den offentliga nyckel vars motsvarande privata nyckel används till att signera listan över återkallade certifikat.
